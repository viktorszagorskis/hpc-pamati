---
title: Ievads
---

Sveicu Tevi HPC pamatu kursa ceturtajā, pēdējā nedēļā!  
Ceru, ka kurss Tev bija interesants, jo tik tālu jau ir tikts. Šajā nedēļā būs pārskats par superskaitļošanas pielietojumiem Eiropā un Tev būs iespēja iepazīties ar īsiem projektu aprakstiem no visdažādākajām jomām. 
Vairākus gadus Eiropā notika Fortissimo un ff4EuroHPC projekti, kuros konkursa kārtībā finansēja uzņēmumus, kuriem deva iespēju izmēģināt HPC savā darbības jomā. Arī viens Latvijas uzņēmums uzvarēja šajā konkursā un saņēma finansējumu sava projekta īstenošanai.  
Īsus projektu aprakstus esam sadalījuši četrās jomās pa 7-8 aprakstiem katrā. Tās jomas ir vide un enerģija, tad transports un būvniecība, vēl ir arī veselības aprūpe un ražošana.
Tev ir jāpadomā, kuras divas jomas Tev ir interesantākās vai Tu tajās darbojies un tās ir jāizvēlās. Tad jālasa projektu apraksti jeb Success Stories angļu valodā un beigās jāizpilda pašpārbaudes jautājumi par šiem aprakstiem.  Ceru, ka angļu valoda Tev nesagādās grūtības.  
Lūdzu apraksti vienu vai vairākus eksperimentus no katras izvēlētās tēmas, kas Tev likās interesanti un motivējoši. Savus novērojumus un pārdzīvojumus Tev ir jāapraksta arī tērzētavā un jāpadalās ar citiem. Varbūt rodas kādas interesantas idejas kā varētu izmantot HPC?  
Lai Tev veicas HPC pielietojumos!


```attention-note {label: "Ceturtās nedēļas tēmas"}
```
- HPC veiksmes stāsti  
  - Projekti maziem un vidējiem uzņēmumiem
  - Veiksmes stāsti  
- Diskusija par Eiropas stāstiem

---

```attention-note {label: "Tavs uzdevums"}
```
Ceturtā mācību moduļa **UZDEVUMS TEV** ir:
- izlasīt piedāvātos TEKSTUS,
- apskatīt ATTĒLUS,
- trenēties atrast pareizas atbildes PAŠPĀRBAUDES UZDEVUMOS,
- izveidot PAMAT-PRIEKŠSTATUS par HPC modernās realitātes kontekstā, un
- izanalizēt reālus HPC lietojumu piemērus.

---

```attention-note {label: "Studijas prasa Tavu laiku"}
```
Šī mācību moduļa studijas aizņem vidēji **2** stundas.
<!--
[4. MĀCĪBU MODUĻA STUDIJAS SĀKAS ŠEIT!](https://hpc-pamati-saturs.learning.lv/preview/4-modulis/1_1)
-->
Tomēr, lai visu *kārtīgi* apgūtu, mēs prognozējam, ka tas ilgs vidēji/aptuveni vienu nedēļu.

```attention-note {label: "Tu neesi viens"}
```
Moduļa studiju laikā Tev, iespējams, var rasties jautājumi vai pat neatrisināmas problēmas.  
Mēs iesakām izmantot iespēju ieskatīties 4. nedēļas sarunu vietnē - tērzētavā.  
Tur Tu varēsi apskatīt gan citu studentu jautājumus un komentārus, gan kursa moderatoru atbildes.  
Sarunu vietnē ir jāreģistrējas.  
Ja esi piedalījies nedēļu beigu testos, tad vari lietot to pašu lietotāja vārdu un paroli.
<!--
[SARUNU VIETNE - TĒRZĒTAVA](https://4-ned-sarunas.netlify.app/) -->

TUVOJAMIES STUDIJU NOSLĒGUMAM!

Lai veicas!
