
---
title: Ievads
---


:include-iframe: https://player.vimeo.com/video/939057293



Sveicu Tevi HPC pamatu kursa pirmajā nedēļā!  

Šajā nedēļā Tev būs jāapskatās daži video. Vispirms Ievada video latviski un tad ES un PRACE projekta video. Šie divi pēdējie video ir angļu valodā, tāpēc tajos teiktais ir tulkots arī latviešu valodā. Pēc šiem video ir pašpārbaudes testi un tā ir pirmā pārbaude par to, ko dzirdēji un redzēji video materiālos.  
Nākamā sadaļa ir par zinātnes paradigmām un HPC pielietojumiem. Šo sadaļu rūpīgi jālasa un jāmēģina saprast HPC pielietojumus. Atcerēšanos un izpratni pārbaudīsi ar pašpārbaudes testiem. Tad seko sadaļa ar dažādiem terminiem, kuru aprakstos vajadzētu iedziļināties, lai to pielietojumus var saprast, kā arī mērvienības no piko un mikro līdz pat giga un tera. Šīs sadaļas beigās atkal ir pašpārbaudes testi, pēc kuriem vari redzēt kā ir veicies ar terminu apguvi.  
Pašās pirmās nedēļas noslēgumā ir nedēļas beigu tests, kura veikšanai Tev ir jāreģistrējas klikšķinot lapas augšējā, labajā stūrī uz “MANA VIDE”. Pēc reģistrēšanās Tev ir pieejami ne tikai visu nedēļu beigu testi, bet arī tērzētavas. Pirms testa uzsākšanas izlasi izpildes noteikumus un tikai tad sāc testu. 

Ceru, ka 1. nedēļas tests būs Tev veiksmīgs un varēsi teikt, ka pirmās nedēļas darbiņš ir padarīts. 

Lai Tev veicas!


```attention-note {label: "Pirmās nedēļas tēmas"}
```

- Kas ir HPC?
   
    1.1 HPC definīcija  
    1.2 Kāda ir HPC formula?  
    1.3 Ko par HPC dzird runājam?  
    1.4 Latvijas un Eiropas HPC saime  
    1.5 Eiropas superdatori  
    1.6 PRACE projekts
  
- HPC pielietojumi

    1.7 Kā HPC ietekmē pasauli  
    1.8 HPC piemēri modelēšanā 

- HPC termini un žargons

    1.9. Termini zinātnē un tehnikā 

- Nedēļas beigu tests



---

```attention-note {label: "Tavs uzdevums"}
```

Šī mācību moduļa **uzdevums Tev** ir:
- izlasīt piedāvātos tekstus,
- apskatīt attēlus un video materiālus,
- trenēties atrast pareizas atbildes pašpārbaudes uzdevumos,
- izveidot pamat-priekšstatus HPC modernās realitātes kontekstā, un
- apliecināt savas zināšanas vismaz 70% līmenī - tas ir **Tavs mērķis**.

---

```attention-note {label: "Studijas prasa Tavu laiku"}
```
Šī moduļa studijas aizņem vidēji **3** stundas.  
Tomēr, lai visu *kārtīgi* apgūtu, mēs prognozējam, ka tas ilgs vidēji/aptuveni vienu nedēļu.


```attention-note {label: "Kā pārliecināties, vai Tu esi ieguvis jaunas zināšanas"}
```

Noslēdzot šo nedēļu/mācību moduli,  
Tu vari apliecināt savas zināšanas par HPC piedaloties **nedēļas noslēguma testā**.  

Tomēr! Mēs iesakām vispirms:
- **izlasīt un apskatīt visus publicētos materiālus** un 
- **izpildīt visus iekļautos pašpārbaudes testus** un 
- tikai tad - ķerties pie **Nedēļas noslēguma testa**



Lai veicas!
