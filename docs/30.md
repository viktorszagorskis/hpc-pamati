
# 3. Nedēļa

## 3.1 Kas ir Paralēlie rēķini?

*HPC algoritmiskie risinājumi. Paralēlā skaitļošana.*

![](https://astro.learning.lv/assets/11/11-1-c.png)

> Paralēlās skaitļošanas pamatideja ir sadalīt skaitļošanas uzdevumu vairākos mazākos atsevišķos uzdevumos, lai uzlabotu kopējo veiktspēju.

![](https://hpc-ievads.netlify.app/_astro/sss.5111bf70_YOaWx.avif)  

Superdatorā uzdevumus sadala pa vairākiem skaitļošanas mezgliem, kas var vienlaicīgi risināt vina liela uzdevuma fragmentus neatkarīgi. Kontroles mezgls ir "brigadieris", kas pārrauga deleģētos uzdevumu izpildi. 

Šādus atsevišķus uzdevumus var risināt vienlaikus uz atsevišķām skaitļošanas ierīcēm. Modernajos skaitļošanas procesoros (CPU) skaitļošanu veic procesora kodols (core) un tādi vienā procesorā var būt vairāki. Tas arī var nodrošināt būtisku viena uzdevuma kopējā aprēķinu laika samazinājumu.

Piemēram, veicot laika prognozes tiek veidots matemātisks modelis. Pēc novērojumu datiem un to izmaiņu tendencēm tiek rēķināts kādas izmaiņas ir gaidāmas nākotnē, bet veicot aprēķinus ar vienu procesora kodolu tas aizņem daudz laika un laika prognozi parītdienai mēs saņemsim tikai pēc nedēļas. Sadalot aprēķinus uz daudziem procesoriem var ievērojami samazināt kopējo aprēķinu laiku.

Šāda aprēķinu shēma ir parādīta attēlā. Ieejas datus un pašu uzdevumu mēs sadalām N atsevišķos uzdevumos un beigās visus iegūtos rezultātus apkopojam.

![](https://hpc-ievads.netlify.app/_astro/parallell-computing-model.b2892e88_ZSx9ho.avif)


##  3.2 Paralēlie rēķini piemēros

Sarežģītu uzdevumu sadalīt vairākos vai daudzos atsevišķos uzdevumos var dažādi un risinājumi var būt atšķirīgi. Šeit apskatīsim vienkāršu piemēru kā izrēķināt skaitļu summu izmantojot paralēlo pieeju.

Apskatiet attēlu, kas demonstrē paralēlās skaitļošanas piemēru skaitļos un loģikā.

![](https://hpc-ievads.netlify.app/_astro/janis-anna.e2e965d9_1OA83M.avif)


Anna un Jānis vēlās aprēķināt 20 skaitļu summu, piemēram, cik kopā izdota nauda par dienas laikā veiktajiem pirkumiem. Viens no viņiem varētu uzņemties šo darbu, tāpat kā viens centrālais procesors veic aprēķinus datorā. Bet kā viņi to varētu darīt paralēli? Lai saskaitītu pirkumu summu paralēli, Anna un Jānis varētu sadalīt 20 skaitļus divās daļas pa 10 (skatīt attēlu zemāk). Tad katrs no viņiem aprēķina savu 10 skaitļu summu. Pēc tam katra iegūtie rezultāti jāsaskaita un tas būs gala rezultāts. Ja Annai vienai pašai sarēķināt 20 skaitļu summu vajadzētu 20 sekundes, tad sadalot darbu uz pusēm tam vajadzētu tikai 10 sekundes, ja abi to darītu vienādā ātrumā. Turklāt, ja 20 ir maksimālais skaits, ko katrs vispār spēj sasummēt, tad abi kopā jau varētu sasummēt pat 40 skaitļus. Šāds ierobežojums (20 katram) datorā varētu būt tāpēc, ka procesoram ir ierobežots pieejamās atmiņas apjoms.

### Ar paralēliem rēķiniem saistītās problēmas

Viena no superdatoru aktuālajām problēmām ir lielais elektroenerģijas patēriņš. Palielinot procesora darbības ātrumu palielinās arī elektroenerģijas patēriņš un nepieciešamība pēc dzesēšanas. Paralēlā skaitļošanas priekšrocība ir tāda, ka elektroenerģijas patēriņš sadalās pa daudziem procesoriem un tiek atvieglota arī dzesēšana. Paralēlai skaitļošanai ir arī citas priekšrocības un arī tās apskatīsim šajā kursā.


...

#### 3.3 Pašpārbaudes tests

Paralēlā skaitļošana ir galvenā superskaitļošanas ideja. Kuri no šiem apgalvojumiem ir pareizi?

❓ - Paralēlajā skaitļošanās uzdevumu sadala vairākos atsevišķos uzdevumos.   
❓ - Paralēlo skaitļošanu var lietot tikai tad, ja sadalot uzdevumu katrs no atsevišķiem uzdevumiem jau pats par sevi dod kādu nozīmīgu rezultātu. Tas nozīmē, ka atsevišķos uzdevumos iegūtie rezultāti nav jāapvieno.  
❓ - Paralēlā skaitļošana dod iespēju veikt lielāka apjoma aprēķinus un veikt tos ātrāk.  
❓ - Paralēlajā skaitļošanā uzdevumu var sadalīt tikai divos atsevišķos uzdevumos, kā piemērā ar Annu un Jāni.  
❓ - Ja kādu uzdevumu sadalītu trīs atsevišķos uzdevumos, tad tā būtu skaitļošana trīs dimensijās (eng. triaxial computing) un tas nedotu nekādu ieguvumu.  

Pēc testa izpildes pārejam un nākamo tēmu “paralēlo algoritmu veidi”


##  3.4 PARALĒLO ALGORITMU VEIDI

> Domājiet par to - kā cep picu.

Reālajos uzdevumos izmantojamie paralēlie algoritmi ietver gan ar mijiedarbību, gan atkarību. Kā divi pretpoli uzskatāmi:

vienkārši paralēlie (trivially parallel) un
savstarpēji cieši saistītie (tightly coupled) algoritmi.
iepriekšējā piemērā, mijiedarbība starp diviem apakš-uzdevumiem Annas un Jāņa piemērā par 20 skaitļu saskaitīšanu ir tikai par darba uzdevumu sadalīšanu un beigu rezultātu saskaitīšanu. Katram veicot savu skaitļu saskaitīšanu nekāda mijiedarbība nav vajadzīga, tāpēc šo algoritmu var uzskatīt par vienkārši paralēlo. Ja Annai aprēķinu veikšanas laikā būtu regulāri jāsadarbojas ar Jāni, tad tas jau būtu cieši saistītais algoritms. Kā šādu piemēru varētu pieminēt Sudoku spēles uzdevuma risināšanu tandēmā.

No programmēšanas viedokļa vienkārši paralēlie algoritmi ir vieglāk realizējami un tiem nevajag nodrošināt savienojumu starp procesoriem, kuri veic šo paralēlos uzdevumus.  
- Viens no tādiem piemēriem varētu būt folding@home projekts, kurā caur internetu apvienoti daudzu brīvprātīgo lietotāju personālie datori veic paralēlos skaitļošanas uzdevumus.

Savstarpēji cieši saistītu algoritmu gadījumā programmēšana ir sarežģītāka un ātrdarbīgs savienojums ar mazu aizturi (mazu latentumu) starp centrālajiem procesoriem ir ļoti svarīgs augstas veiktspējas nodrošināšanai. Laika apstākļu prognozēšanas uzdevums ir viens no šādiem piemēriem. Daudzi citi reālie skaitļošanas uzdevumi ir kaut kur pa vidu starp šīm divām galējībām.

####  3.5 Kādi ir PARALĒLās skaitļošanas VEIDI?



## 3.6 Kā organizēt paralēlos aprēķinus? Veids Nr1 

Viens no veidiem kā realizē paralēlo skaitļošanu ir, piemēram, skaitļu masīva sadalīšanu starp skaitļošanas mezgliem. Šeit katrs skaitļošanas elements (piemēram, CPU kodols) zina savu atbildības zonu, darbu apjomu un algoritmu - ko ar datiem darīt.

![](https://hpc-ievads.netlify.app/_astro/distribution.f7d79adf_ZxvPHX.avif)

Katrā skaitļošanas elementā ir daļa no kopējā datu apjoma un katrs no šiem elementiem veic ar tiem identiskas vai ļoti līdzīgas darbības. Līdzīgi kā piemērā ar Annu un Jāni, katrs no viņiem paņem no kopējā masīva sev paredzēto datu daļu,
saskaita/reizina/dala/vai kā citādi apstrādā viņu rīcībā esošos skaitļus/datus.

#### 3.7 Vai Tu spēj uzrakstīt formulu?

## 3.8 Kā organizēt paralēlos aprēķinus? Veids Nr2

- 2. daļa – piemērs par to kā summēt praktiksi

...

#### 3.9 Ko Tu spēj summēt praktiski?

Jautājumi...

#### 3.10 Nedēļas beigu tests no somu kursa (8 jautājumi, pareizi jāatbild 6
