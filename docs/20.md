# 2. Nedēļa

---

## 2.1. Kas ir Superdators?

![https://raw.githubusercontent.com/viktorszagorskis/hpc-pamati/main/pix/hpc-pamati-logo.png](https://hpc-ievads.netlify.app/_astro/shutterstock_395065996-1030x580.f8bd8c14_Z2jEFXq.avif)

**Superdators** ir visjaudīgākā tipa dators, kas izstrādāts sarežģītu aprēķinu veikšanai un liela apjoma datu apstrādei ar tādu ātrumu, kādu pieļauj vismodernākās tehnoloģijas. Superdatori ir ievērojami attīstījušies kopš to pirmsākumiem pagājušā gadsimta 60. gados. 

Galvenie notikumi un tehnoloģijas, kas ir veicinājušas superdatoru attīstību, ir:
+ *Paralēlā apstrāde*: vairāku procesoru izmantošana aprēķinu veikšanai vienlaikus, kas ļāva palielināt datoru apstrādes jaudu.
+ *Vektoru apstrāde*: šī tehnoloģija ļāva superdatoriem veikt aprēķinus veseliem datu masīviem, vēl vairāk palielinot to apstrādes iespējas.
+ *Procesoru kopas*: 2000. gados kļuva populāra ar ātrdarbīgiem tīkliem savienotu standarta datoru mezglu kopu izmantošana.
+ *Integrētās mikroshēmas*: diskrēto komponentu, piemēram, tranzistoru, rezistoru un diožu aizstāšana ar integrētajām mikroshēmām radīja kompaktākus un efektīvākus superdatorus.
+ *Paātrinātāji*: paātrinātāju, piemēram, GPU un FPGA, izmantošana ir palielinājusi apstrādes jaudas iespējas.
+ *Dzesēšana ar šķidrumu*: šķidruma dzesēšanas izmantošana superdatoros ir ļāvusi nodrošināt lielāku veiktspēju un efektīvāku darbību.

https://hpc.rtu.lv/hpc/kas-ir-hpc/

HPC idejas kādreiz sākās ar _loģiku_, attīstījās _matemātikā_, bet realizejas inženieraprēķinos uz reālām fiziskām iekārtām.

> Atceries: 2 pakāpē 10 ir 1024.

Lai saprastu Superdatora darbības principus, to vēlams zināt!

## 2.2. Datoru vēsture

###  ENIAC

**Pirmais dators ENIAC ASV. Rēķina ātri kā kara laikā šaut ar lielgabalu, lai precīzi trāpītu.** Pirms tam bija jārēķina ar roku, bet tagad ir dators un sešas sievietes to programmē.

ASV 1945. gadā tiek iedarbināts pirmais dators ENIAC (Electronic Numerical Integrator and Computer), bet par to nevienam nestāstīja. Tas ir kara laiks un to sāk izmantot, lai ātri (dažās sekundēs) izrēķinātu lielgabala iestatījumus precīzai šaušanai. Pirms tam šo lielgabala šaušanas trajektoriju ASV armijā rēķināja ar mehānisko kalkulatoru 100 cilvēki risinot diferenciālvienādojumu un tas prasīja ilgu laiku. Tikai šogad IEEE žurnālā Spectrum (2023, Jūnijs) bija publicēta informācija un pirms gada Kathy Kleiman ir publicējusi arī grāmatu, ka jau 1942, gadā tika iesaistītas sešas sievietes matemātiķes aprēķinu veikšanai ar mehānisko kalkulatoru. 

Kad 1945. gadā bija gatavs 2,5 m augstais un 24 m garais ENIAC, kurā bija 18000 radiolampu, tad viņas kļuva par pirmajām datora programmētājām, kā mēs to tagad saucam.
ENIAC atradās Pensilvānijas universitātē un tas bija pirmais superdators ar darbības ātrumu 400 operācijas sekundē. Ar to vēlāk veica aprēķinus arī atombumbas radīšanai. 


###  Latvijas datoru un skaitļošanas vēsture

Laikā no 1956. līdz 1957. gadam Zinātņu Akadēmijas Fizikas Institūta tehnisko zinātņu kandidāta J. Daubes vadībā tika izstrādāta **elektronu skaitļojamās mašīnas** LM-3 konstrukcija. Kā 1961. gadā rakstīts žurnālā *Zinātne un Tehnika*: "Mašīna LM-3 sastāv no barošanas skapja, galvenā skapja, atmiņas mezgla un ierīces sarežģītu matemātisku uzdevumu ievadīšanai mašīnā un izvades ierīces galīgo rezultātu saņemšanai. LM-3 tiek uzskatīta par mazgabarīta iekārtu, taču šī "mazuļa" izmēri ir visai iespaidīgi: mašīna aizņem 50 kvadrātmetru lielu zāli, un to apkalpo ap 20 cilvēku (ieskaitot matemātiķus). Nav mazs arī elementu skaits, kas veido mašīnas gudrās "smadzenes" un "nervus", tajā ir ap 900 speciālu lampu un 4500 pusvadītāju. LM-3 sekundes laikā izpilda 50 skaitļošanas operācijas. Pēc mašīnas otrās kārtas palaišanas tā veiks vairākus tūkstošus operāciju sekundē." [[1](http://periodika.lv/periodika2-viewer/?lang=fr#panel:pa|issue:617244|article:DIVL46|query:LM-3%20)]

![](https://enciklopedija.lv/api/image/thumbnail?name=35d33c81a252-352eb7d9-4d1f-45d4-bb24-99ca00e9349d.jpg&size=multimedia)

Pirmais Latvijā uzbūvētais dators LM-3. 20. gs. 60. gadi.  
Fotogrāfs nezināms. Avots: Elektronikas un datorzinātņu institūts.

1959.gadā nodibina Latvijas Valsts Universitātes Skaitļošanas centru un tajā pēc diviem gadiem sāk izmantot elektronu skaitļošanas mašīnu BESM-2. Iekārtu žurnāla *Zinātne* rakstā *"Domājošās" MAŠĪNAS* apraksta sekojoši: "Šis universālais agregāts vienā sekundē izdara 8 līdz 10 tūkstoš matemātisku un loģisku operāciju. Par sarežģīto konstrukciju var spriest kaut vai pēc tā, ka mašīnā ir ap 5000 elektronu lampu un 3000 pusvadītāju elementu. Šāda mašīna ir spējīga bez cilvēka iejaukšanās risināt ļoti sarežģītus matemātikas un loģikas uzdevumus, kuri prasa izpildīt simtiem tūkstošu darbību." [[2](http://periodika.lv/periodika2-viewer/?lang=fr#panel:pa|issue:167581|article:DIVL14|query:centra%20skait%C4%BCo%C5%A1anas%20)]

Savukārt 1968. gadā sāka darboties Politehniskā institūta Skaitļošanas centrs. "Tajā uzstādītas divas mašīnas: "Minsk-22-M", kuras jauda ir 5-8 tūkstoši operāciju sekundē, un "Minsk-11" ar jaudu 2-3 tūkstoši operāciju sekundē. Jaunais Skaitļošanas centrs risinās zinātniskus, inženiertehniskus un ekonomiskus uzdevumus. Tas apkalpos 49 institūtu tehniskās katedras, vairākas problēmu un zinātniskās laboratorijas, kā arī republikas rūpniecības uzņēmumus, palīdzot tiem nokārtot plānošanas un grāmatvedības uzskaites jautājumus." rakstīts Rīgas Balss 5. numurā. [[3](http://periodika.lv/periodika2-viewer/?lang=fr#panel:pa|issue:337785|article:DIVL17|query:Skait%C4%BCo%C5%A1anas%20centrs%20)]

Latvijas zinātnieki ir strādājuši arī pie datoru komponenšu izveidošanas, piemēram, 1982. gadā žurnālā *Zinātne un Tehnika* ir raksts *Specializēts procesors zinātniskajiem pētījumiem*, kurā minēts, ka "Rīgas Politehniskā institūta Lielo skaitļošanas sistēmu nodaļā radīts specializēts procesors "Omega-2M" elektriskā, magnētiskā, elektromagnētiskā, siltuma un citu fizikālo lauku teorijas uzdevumu risināšanai. Tas ir eksperimentāls paraugs, kurš satur 512 risinošo jeb elementāro procesoru un nodrošina specializētajam procesoram ātrdarbību līdz 80 miljoniem operāciju sekundē." [[4](http://periodika.lv/periodika2-viewer/?lang=fr#panel:pa|issue:617497|article:DIVL85|query:procesoru%20procesoram%20)]

Jau 1970. gadā presē parādās diskusija par apzīmējuma "elektroniskā skaitļojamā mašīna" aizstāšanu ar īsāku un ērtāk lietojamu. Mūsdienās lietoto terminu **dators** kā alternatīvu ierosināja latviešu izcelsmes Zviedrijas astronoms Dainis Draviņš [[5](http://periodika.lv/periodika2-viewer/?lang=fr#panel:pa|issue:10759|article:DIVL226|query:DATORS%20elektronisk%C4%81%20elektroniskais%20) ]. 1982. gada žurnāla *Jaunais inženieris* 29. numurā parādās termins **superkompjūters** ar to saprotot sistēmas, kuras sasniedz ātrdarbību līdz simtiem miljonu aritmētisko operāciju sekundē. [[6](http://periodika.lv/periodika2-viewer/?lang=fr#panel:pa|issue:249409|article:DIVL139|query:sist%C4%93mas%20lielo%20skait%C4%BCo%C5%A1anas%20sist%C4%93mu%20noda%C4%BC%C4%81%20)]

<img src="https://raw.githubusercontent.com/viktorszagorskis/hpc-pamati/main/pix/DatoruVesture.png" alt="Pagrieziena punkti datoru attīstībā" width="600"/>
  
#### 2.4 Tests par ENIAC un Latvijas datoriem

- Ko Tu zini par datoru vēsturi HPC kontekstā?

## 2.5 Grid skaitļošana

Mūsdienās, t.i., 21. gadsimtā sāka attīstīties Grid skaitļošana (tīklveida skaitļošana). Tās galvenais uzdevums
bija veikt aprēķinus CERN veiktajiem zinātniskajiem pētījumiem. Tas sākās 2001. gadā ar
European DataGrid projektu un turpinājās ar EGEE (Enabling Grids for E‐sciencE). Tas bija ES
aptverošs projekts, kura trešā fāze EGEE-III turpinājās līdz par 2010. gadam [[7](https://eu-egee-org.web.cern.ch/fileadmin/documents/publications/EGEEIII_Publishable_summary.pdf)].
Grid tai laikā bija viens no e-zinātnes instrumentiem sarežģītu zinātnes problēmu risināšanā.
Tas dod iespēju caur internetu piekļūt lieliem skaitļošanas resursiem, kas ir izkaisīti pa
dažādām organizācijām vai pat valstīm. Ar speciālas programmatūras (middleware) un ātra
interneta palīdzību šie resursi tiek apvienoti vienā infrastruktūrā un piedāvāti lietotājam kā
viena jaudīga skaitļojamā mašīna. Tiek izmantota specializēta tehnika, kas parasti ir izvietota
universitāšu datu centros – skaitļošanas klasteri un datu glabāšanas iekārtas.

Arī Latvijā mazliet vēlāk iesaistījās _Grid_ skaitļošanas projektos BalticGrid (01.11.2005 –
30.04.2008) un _Baltic Grid II_ (01.05.2008 – 30.04.2010). Ar _BalticGrid_ un _BalticGrid
II_ projektu palīdzību arī Baltijā tika izveidota Grid infrastruktūra, ļaujot piekļuvi gan vietējiem
skaitļošanas resursiem, gan Eiropas _Grid_ infrastruktūrai. Jāņem vēra, ka, lai šodien
izmantotu _Grid_ iespējas un varētu piekļūt skaitļošanas resursiem citu Eiropas valstu
organizācijās, jābūt projektiem vai citai sadarbībai ar šīm organizācijām. Uz _BalticGrid_ un
citos projektos izveidotā klastera 2012. gadā izveidoja RTU HPC centru un sava Grid resursu
centra darbību patrauca 2016. gada sākumā. Vairāk informācijas par _BalticGrid_ projektiem
atrodama __RTU HPC__ centra mājaslapā un arī publikācijā [8](Belmanis, O., Edlund, A., Palak, R., Slaidiņš, I. BalticGrid-II on the Way to Interoperability.In: Cracow&#39;10 Grid Workshop Proceedings, Poland, Krakova, 26-28 October, 2009. Krakova:
AGH CYFRONET, 2011, pp.57-66. ISBN 9788361433033.).

#### 2.6 Tests par BalticGrid

## 2.7 RTU HPC superdators

RTU Augstas veiktspējas skaitļošanas centrs jeb vienkāršī HPC centrs ir Rīgas Tehniskās universitātes Inovāciju prorektora dienesta sastāvā esoša struktūrvienība. 

RTU HPC superdatoram ir gan CPU, gan grafiskie paātrinātāji (GPU). 2024. gada sākumā HPC centra superdatoram ir 3224 kodoli (ieskaitot virtualizācijas infrastruktūru) un 25 terabaiti operatīvās atmiņas. Atsevišķam kodolam ir iespēja pieslēgt līdz 2 TB operatīvās atmiņas. 2023. gada beigās superdators ieguva četrus jaunus HPC skaitļošanas mezglus, kuriem ir jaunākās paaudzes AMD Genoa procesori (768 kodoli). 

RTU HPC superdatora jauda ir ekvivalenta 1000 tipiskiem biznesa klases portatīvajiem datoriem.

*Jautājums:*

Ja biznesa klases portatīvajam datoram ir procesors ar 8 kodoliem, tad, cik šādu datoru būtu nepieciešams, lai aizstātu vienu HPC klastera jaunākās paaudzes skaitļošanas mezglu (procesoru kodolu skaita ziņā)?

**a) 24 datori**

b) 96 datori

c) 1000 datoru


Vairāk par RTU HPC centru varat izlasīt [šeit ...](https://hpc.rtu.lv/rigas-tehniskas-universitates-hpc-centrs/)

#### 2.8 Tests par RTU HPC salīdzinājumā ar laptop

## 2.9 Pasaules Jauno Laiku HPC Vēsture

https://hpc.rtu.lv/2023/11/semantic-intelligence-apmaca-maksligo-intelektu-uz-rtu-superdatora/

## 2.10 Kā mēra datora darbības efektivitāti? 

## 2.11 Termini, Saīsinājumi un Jēdzieni

### HPC Klāstera Modelis
- Kas ir HPC klāsteris

![HPC Klastera Modeli](https://github.com/viktorszagorskis/hpc-pamati/blob/main/pix/HPC-KLASTERA-MODELIS.png?raw=true)
<img src="https://github.com/viktorszagorskis/hpc-pamati/blob/main/pix/HPC-KLASTERA-MODELIS.png?raw=true" alt="HPC Klastera Modelis" width="800"/>


- Kas ir RAM?
- Kas ir CACHE?
- Kas ir SDD?
- Kas ir SHARED MEMORY?

#### 2.12 Atrodi pareizos vārdus

#### 2.13 Atrodi pareizo atbildi

#### 2.14 Atrodi pareizo atbildi

## 2.15 Superdatora darbības ātrums

Ir vairāki izplatīti rādītāji superdatoru veiktspējas mērīšanai un to savstarpējai salīdzināšanai. Klasisks rādītājs ir peldošā komata darbību skaits, ko dators var izpildīt vienā sekundē (FLOP/s).

**Ko nozīmē FLOP/s**? 
Peldošā komata skaitlis ir reāla skaitļa attēlojums datorā. Ja mēs vienā sekundē veicam vienu aprēķinu, piemēram, divu reālu skaitļu saskaitīšanu 2.1 + 4.3, tad tas ir vienāds ar vienu peldošā komata darbību sekundē (1 FLOP/s).

Lai gan datori var strādāt arī ar veseliem skaitļiem, lielāko daļu zinātnisko problēmu matemātiski var atrisināt, izmantojot tikai reālos skaitļus. Šajā rādītājā iekļautās darbības ir aritmētiskās pamatoperācijas: saskaitīšana, atņemšana, reizināšana un dalīšana. Gadu gaitā FLOP/s ir kļuvis par vispāratzītu standartu superdatoru novērtēšanā.

Piemēram, ja dators var izpildīt
+ miljards (10<sup>9</sup>) FLOP/s, tā veiktspēja ir viens *Giga* FLOP/s (**G**FLOP/s),
+ vienu triljonu (10<sup>12</sup>) FLOP/s, tad - viens *Tera* FLOP/s (**T**FLOP/s),
+ vienu kvadriljonu jeb 10<sup>15</sup> FLOP/s, tad - viens *Peta* FLOP/s (**P**FLOP/s).

**CPU kodola teorētisko skaitļošanas jaudu nosaka taktātrums un maksimālais peldošā komata darbību skaits, ko tas var veikt vienā taktī.** GPU teorētisko maksimālo veiktspēju aprēķina līdzīgi.

Piemēram, ja klēpjdatora CPU kodola takts frekvence ir 3 GHz un tas var veikt 16 peldošā komata darbības, tad kopējā kodola maksimālā veiktspēja ir 48 GFLOP/s, jo

3 × 10<sup>9</sup> 1/s × 16 FLOP = 48 GFLOP/s

Visa superdatora teorētisko maksimālo veiktspēju iegūst, reizinot tā CPU un GPU teorētisko maksimālo veiktspēju ar sistēmā izmantoto komponentu (CPU un GPU) skaitu.

Termins *teorētiskais* norāda uz to, ka šo skaitļošanas jaudu parasti nevar sasniegt reālos aprēķinos. Lai centrālais procesors varētu aprēķināt 2.1 + 4.3, tam no atmiņas ir jāiegūst divi skaitļi, un pēc tam rezultāts jāsaglabā atmiņā. Tas nenotiek uzreiz, tāpēc praksē skaitļošanas ātrumu nosaka ne tikai CPU tīrā skaitļošanas jauda, bet arī tas, cik ātri CPU var piekļūt atmiņai.

Superdatoros viena mezgla centrālajam procesoram var būt nepieciešams piekļūt datiem arī citā mezglā. Tādējādi datu pārraides ātrums starp mezgliem arī var ierobežot praktisko veiktspēju. Turklāt reālajām lietojumprogrammām arī ir jālasa un jāieraksta dati diskā, kas nozīmē, ka ievades/izvades ātrums vai datu pārsūtīšana starp procesoriem un datu krātuvi var vēl vairāk ierobežot veiktspēju.

| Darbības sekundē | Zinātniskais apzīmējums | Metriskais prefikss | Mērvienība |
|--------------|:-----:|:-----:|-----------:|
| 1 000 |  10<sup>3</sup> |        kilo | KFLOP/s |
| 1 000 000  |  10<sup>6</sup> |          mega | MFLOP/s |
| 1 000 000 000  |  10<sup>9</sup> |          giga | GFLOP/s |
| 1 000 000 000 000  |  10<sup>12</sup> |          tera | TFLOP/s |
| 1 000 000 000 000 000  |  10<sup>15</sup> |          peta | PFLOP/s |
| 1 000 000 000 000 000 000  |  10<sup>18</sup> |          eksa | EFLOP/s |

- Kas ir _darbības ātrums_?
- Kas ir FLOP/s?
- Kas ir MEGAFLOP/s?
- Kas ir GIGAFLOP/s?
- Kas ir EXAFLOP/s?

#### 2.16 Ko Tu zini par HPC darbības ātrumu?
Jautājums: Skaitļošanas klasterī ir 10 CPU kodoli. Katra kodola takts frekvence ir 4 GHz, un tas var veikt 18 peldošā komata darbības vienā taktī. Kāda ir skaitļošanas klastera teorētiskā maksimālā veiktspēja GFLOP/s?

Atbilde: 10 * (4*10^9 [1/s] * 18 [FLOP]) = 720 GFOP/s

## 2.17 Top-500 Superdatori

TOP500 ir saraksts ar 500 jaudīgākajiem superdatoriem pasaulē, kas sarindoti pēc to veiktspējas LINPACK etalonā. 
Saraksts tiek apkopots divas reizes gadā, jūnijā un novembrī, un tiek plaši izmantots kā augstas veiktspējas skaitļošanas tehnikas mēraukla. 
TOP500 projektu 1993. gadā aizsāka Ērihs Štrohmaiers (*Erich Strohmaier*), Džeks Dongarra (*Jack Dongarra*) un Hanss Meijers (*Hans Meuer*). 
Tagad to uztur TOP500 organizācija. 
Jaudīgākais superdators TOP500 sarakstā 2023. gada novembrī bija Frontier, kas atrodas Oak Ridge Nacionālajā laboratorijā Amerikas Savienotajās Valstīs, 
un tā veiktspēja ir 1,1 eksaflops. TOP500 sarakstu izmanto pētnieki, nozare un valdības, 
lai izsekotu superskaitļošanas progresam un noteiktu tendences šajā jomā.

Lai iegūtu jaunāko informāciju par TOP500 superdatoriem, iesakam ieskatīties oficiālajā TOP500 vietnē.

### LINPACK etalons

LINPACK etalons ir sistēmas peldošā komata skaitļošanas jaudas mērs, ko izmanto, lai novērtētu datorsistēmu veiktspēju, 
jo īpaši HPC un superskaitļošanas kontekstā. To ieviesa 1970. gados. Etalons mēra, 
cik ātri dators var atrisināt lineāru vienādojumu sistēmu Ax = b, kas ir tipisks inženierzinātņu uzdevums. 
Etalona nosaukums ir iegūts no programmatūras LINPACK, ko lieto lineāro algebrisko vienādojumu risināšanai.

Jaunākā etalona versija tiek izmantota, lai izveidotu TOP500 sarakstu, sarindojot pasaules jaudīgākos superdatorus. 
LINPACK tiek plaši izmantots, un veiktspējas rādītāji ir pieejami gandrīz visiem datoriem. 
LINPACK etalona veiktspēja ir raksturīga lietojumprogrammām, kurās pamatdarbība ir peldošā komata aritmētika. 

Ir svarīgi atzīmēt, ka, lai gan LINPACK ir labi izveidots etalons, tas atspoguļo tikai vienu datora vispārējās veiktspējas aspektu. 
Lai vispusīgi novērtētu sistēmas piemērotību dažādiem skaitļošanas uzdevumiem, tiek ņemti vērā arī citi kritēriji un lietojumprogrammas.

### Frontier superdators (ASV)

2023. gada nogalē Frontier ir pasaulē ātrākais superdators, kas atrodas *Oak Ridge Leadership Computing Facility* (OLCF) Tenesī, Amerikas Savienotajās Valstīs. 
Tas ir balstīts uz Cray EX arhitektūru un ir Summit superdatora pēctecis. Frontier sasniedza veiktspēju 1,102 EFLOPS, 
izmantojot AMD CPU un GPU. Tas ir pazīstams arī ar savu energoefektivitāti, kura mērījums ir 62,86 gigaflopi/vats, padarot to par vienu no efektīvākajiem superdatoriem. 

Sistēma ir izstrādāta, lai paātrinātu inovācijas zinātnē un tehnoloģijā, un tas ir nozīmīgs pavērsiens augstas veiktspējas skaitļošanas jomā. 
Paredzams, ka Frontier eksa mēroga veiktspēja ļaus veikt transformējošus zinātniskus pētījumus dažādās jomās, tostarp kodolreaktoru modelēšanā, 
slimību ģenētikā un mākslīgā intelekta integrācijā. 
Superdators ir valstu laboratoriju, akadēmisko aprindu un privātās nozares sadarbības rezultāts, un tas pārstāv jaunu eksa mēroga skaitļošanas laikmetu.

### Fugaku superdators (Japāna)

Fugaku ir peta mēroga superdators, ko izstrādājis Fujitsu un kas atrodas Rikenas skaitļošanas zinātnes centrā Kobē, Japānā. To sāka izstrādāt 2014. gadā 
kā K datora pēcteci un to pabeidza izstrādāt 2020. gadā. Fugaku ir nosaukts alternatīvā Fudži kalna nosaukuma vārdā. 
Tas bija ātrākais superdators pasaulē 2020. gada jūnija TOP500 sarakstā. Superdators regulāru darbu sāka 2021. gadā. 
Fugaku ir izmantots ar COVID-19 pandēmiju saistīto masku pētījumiem, kā arī Tokijas Tehnoloģiju institūta, Fujitsu Ltd un Tohoku universitātes japāņu valodas 
ģeneratīvo mākslīgā intelekta modeļu izstrādē. Superdators ir veidots ar Fujitsu A64FX mikroprocesoru. 2023. gada novembrī tas ir ceturtais ātrākais superdators pasaulē.

### LUMI superdators (Somija)

2023. gada novembrī LUMI (Lielā vienotā modernā infrastruktūra) ir piektais jaudīgākais superdators pasaulē, kura teorētiskā maksimālā veiktspēja ir 428,70 PFlop/s. 
LUMI ir viens no EuroHPC pirmseksa mēroga superdatoriem, kas atrodas CSC datu centrā Kajaani, Somijā.
LUMI sastāv no dažādiem nodalījumiem, un tā veiktspēja lielā mērā ir balstīta uz GPU. Tā GPU nodalījumam LUMI-G ir 2560 mezgli, katram ir viens 64 kodolu AMD EPYC 7A53 procesors, četri AMD MI250x GPU un 512 GB atmiņa. Otrais ievērojamais nodalījums ir LUMI-C, kas sastāv no 1536 uz CPU balstītiem skaitļošanas mezgliem. 
Kopumā LUMI patērē 6016 kW jaudas, kas pārvēršas siltumā. Šis siltuma pārpalikums tiek izmantots Kajaani pilsētas siltumapgādei, samazinot visas pilsētas oglekļa pēdas nospiedumu.

### Leonardo superdators (Itālija)

Leonardo ir peta mēroga superdators, kas atrodas CINECA datu centrā Boloņā, Itālijā. Tas ir vēl viens no pirmseksa mēroga EuroHPC superdatoriem un viens no 
jaudīgākajiem superdatoriem pasaulē. Leonardo spēj veikt 250 petaflopus, padarot to par sesto ātrāko superdatoru pasaulē 2023. gada novembrī. 
Tas debitēja TOP500 sarakstā 2022. gada novembrī, ieņemot ceturto vietu pasaulē un otro vietu Eiropā. Superdators ir izstrādāts, lai nodrošinātu eksa mēroga 
skaitļošanas iespējas pētniekiem visā Eiropā, un ir paredzēts, ka tas atbalstīs plašu zinātnisko lietojumu klāstu, tostarp augstas veiktspējas skaitļošanas, 
mākslīgā intelekta un citas lietojumprogrammas. Leonardo ir daļa no EuroHPC iniciatīvas, kas ir sadarbība starp valstu valdībām un Eiropas Savienību, 
lai Eiropā izveidotu pasaules līmeņa superskaitļošanas ekosistēmu un eksa mēroga superskaitļošanu.

### JUPITER superdators (Vācija)

JUPITER ir superdators, kas tiek izstrādāts Jūliha Superskaitļošanas Centrā (JSC) Vācijā. Paredzēts, ka tas būs Eiropā pirmais eksa mēroga dators, 
kura veiktspējas mērķis ir viens eksaflops. Sistēma tiek izstrādāta kā daļa no kopuzņēmuma EuroHPC, un to līdzfinansē Eiropas Savienība. 
Paredzams, ka JUPITER būs dinamisks modulārs superdators skaitļošanas ietilpīgām problēmām. Sistēma ir izstrādāta, lai atbalstītu sarežģītu 
sistēmu augstas precizitātes modeļu izstrādi, un tai būs pielietojumi tādās jomās kā mākslīgais intelekts, simulācijām funkcionālu materiālu izstrādei 
un augstas izšķirtspējas klimata simulācijām. Paredzams, ka JUPITER tiks uzstādīts 2024. gadā, un tas būs pieejams daudzveidīgam lietotāju lokam visā Eiropā. 

**Jautājumi**
1. Izvēlieties divus pareizos apgalvojumus
+ **LINPACK etalona galvenais mērķis ir izmērīt datora peldošā komata veiktspēju, risinot lineāro vienādojumu sistēmu.**
+ TOP500 saraksts tiek atjaunināts un izlaists reizi gadā, parasti novembrī.
+ LINPACK etalons ir visaptverošs veids kā novērtēt superdatorus.
+ **TOP500 saraksts ir labi zināms pasaules jaudīgāko superdatoru reitings.**
+ TOP500 sarakstā ir iekļauti superdatori tikai no Eiropas un ASV.

2. Paredzams, ka 2024. gadā Eiropā sāks darboties pirmais eksa mēroga superdators. Kurā valstī tas atradīsies?
+ **Vācijā**
+ Itālijā
+ Somijā
+ Latvijā
+ Spānijā


## 2.18 Karte ar lielākajiem pasaules superdatoriem

#### 2.19 Kurš no Top500 atrodas tuvāk Rīgai?

## 2.20 Datu atmiņu iekārtas

#### 2.21 Ko Tu zini par datu atmiņas iekārtām?

#### 2.23 RTU HPC veiktspēja - 2012 VS 2023. 

- Cik atšķirīgs ir skaitļošanas ātrums?

#### 2.24 Beigu tests 2. nedēļai. 10 jautājumi un 8 jāatbild (80%)

Jautājumi...
