# Datu zinātne
Datu zinātni var definēt kā jomu, kas izmanto dažādas matemātiskas metodes un algoritmus, 
lai no datiem iegūtu zināšanas un priekšstatus. Šo informāciju atsevišķos gadījumos var 
izmantot jaunu matemātisko modeļu formulēšanai. Piemēram, Tiho Brahe mērījumi veidoja datus, 
kurus Johannes Keplers analizēja, formulējot Keplera planētu kustības likumus. 
Vēlāk Ņūtons parādīja, ka Keplera likumi ir viņa gravitācijas teorijas sekas.

Divas būtiskas jomas, kas ir savstarpēji saistītas datu zinātnē, un kuras pēdējos gados ir kļuvušas nozīmīgas, 
ir **mašīnmācīšanās** un **mākslīgais intelekts**. Mākslīgais intelekts ir datorzinātnes apakšnozare, kas 
nodarbojas ar intelektuālas uzvedības automatizāciju. To definē arī kā pētījumus, kā likt datoriem darīt lietas, 
ko pašlaik cilvēki dara labāk, vai kā skaitļošanas procesu pētījumus, kas ļauj uztvert, spriest un darboties. 
