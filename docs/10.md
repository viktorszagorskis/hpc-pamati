# 1. Nedēļa

## Informācija par kursu

 <img src="https://raw.githubusercontent.com/viktorszagorskis/hpc-pamati/main/pix/hpc-pamati-logo.png" alt="My Image" width="600">


## Kas ir HPC?

<iframe src="https://player.vimeo.com/video/893412677?h=bf6da07fd5" width="640" height="564" frameborder="0" allow="autoplay; fullscreen" allowfullscreen></iframe>

**Augstas veiktspējas skaitļošana** jeb **HPC** (no angļu valodas *High Performance Computing*) ir iespēja apstrādāt datus un veikt sarežģītus aprēķinus lielā ātrumā. HPC ļauj izmantot skaitļošanas jaudu, kas ir ievērojami lielāka nekā pieejama tipiskā klēpjdatorā vai galddatorā. Lai izmantotu augstas veiktspējas skaitļošanu, ir nepieciešama gan **aparatūra**, t.i., specifisks jaudīgs dators, ko sauc arī par superdatoru, gan **programmatūra**, t.i., rīki HPC lietojumprogrammu programmēšanai un superdatora lietošanai.

## 1.1 ES Video par HPC

Superdatori paver nebijušas iespējas jauniem sasniegumiem daudzās zinātnes un rūpniecības jomā.

Lūdzu noskatieties video Eiropas superdatori par to kāpēc nolemts Eiropā straujāk attīstīt superdatorus un to pielietojumus. Ja nepieciešams, zemāk varal izlasīt video teksta tulkojumu latviešu valodā.

<iframe src="https://www.youtube.com/watch?v=5qDrPhIdgBU" width="640" frameborder="0" allow="autoplay; fullscreen" allowfullscreen></iframe>

## 1.2 Teksts LV par ES video

“Superdatori ir pamats ilgtspējīgākai un spēcīgākai Eiropas ekonomikai”  tā saka ES Digitālās ekonomikas un sabiedrības komisāre Mariya Gabriel. “Tie ļauj zinātniekiem un rūpniecībai attīstīt inovatīvas un efektīvas idejas, lai nodrošinātu Eiropas pilsoņiem labāku veselības aizsardzību, labāku vidi un lielāku drošību.

“Superdatori mums ir vajadzīgi visur, piemēram, lai projektētu AIRBUS lidmašīnas, izstrādātu jaunus medikamentus vai modelētu, kas ar auto notiek avārijas situācijā. Mēs varam šajās jomās ietaupīt daudz naudas izmantojot superdatorus”, saka Eiropas viceprezidents Digitālā vienotā tirgus jomā Andrus Ansips. “Runājot par mākslīgo intelektu un kiberdrošību – bez superdatoriem mēs nespētu aizsargāt mūsu cilvēkus.”

“HPC palīdz saīsināt laiku un samazināt izmaksas jaunu zāļu izstrādē. Es veicu pētījumus, lai saprastu kā proteīnu mutācijas izraisa vēzi”, saka zinātniece Zoe Cournia no Grieķijas. 

“Cilvēki grib modelēt gaisa plūsmu ap auto vai gaisa plūsmu ap turbīnas lāpstiņām domājot par to, kur mēs iegūsim enerģiju nākotnē, prognozēt kādi būs laika apstākļi. Visus šos darbus mēs varam veikt ar superdatoru”, saka Edinburgas universitātes HPC centra direktors Marks Parsons. “ Interesanti, ka mazie uzņēmumi sastopas ar tieši tādiem pat izaicinājumiem kā lielās firmas.”

“Kā HPC varētu būt noderīgs mazajiem uzņēmumiem? Mēs savācam daudz datu no satiksmes līdzekļiem, dažādiem sensoriem un arī cilvēkiem. Visi šie dati ir jāapstrādā tā, lai no tā gūtu maksimālu labumu.” saka satiksmes tīklu pētniece Susana Sargento.

“Pirmo reizi mēs redzam, ka pateicoties projektiem *Fortissimo* vai *PRACE*, mazie uzņēmumi var iegūt pieeju lielajiem superdatoriem un izmantot to savu uzdevumu risināšanai. Mēs redzam, ka firmas gūst priekšrocības un saīsina laiku, kas nepieciešams produktu nonākšanai tirgū, palielina peļņu, palielina produktu kvalitāti, palielina pārdošanas apjomus un viss tas rada vairāk darbavietu un veicina kopējo izaugsmi Eiropā. Šodien Eiropa reāli ir spēcīga HPC jomā. Eiropa gan nav spēcīgākā sistēmu lieluma ziņā, bet gan to izmantošanā un veidā kā tā iesaista uzņēmumus un universitātes superdatoru izmantošanā.”, saka Marks Parsons.

“Mums diezgan labi veicas programmatūras izstrādē, bet ne tik labi veicas ar aparatūru, bet mums vajag abas lietas, lai būtu konkurētspējīgi”, saka Barselonas Superskaitļošanas centra direktors Mateo Valero. “Ja mēs skatāmie uz nākotnes autonomajiem auto (bez vadītāja), tad tur svarīgāka ir vadības aparatūra un algoritms, nevis automašīnas motors.”

“Šodien superdatoru darbības ātrums ir 1000 miljonu miljoni jeb 10<sup>15</sup> operāciju sekundē un tiek strādāts pie *exascale* superdatoru izveides, kuri būs vēl 1000 reizes ātrāki. Eiropa nedrīkst atpalikt šajā sacensībā.”, saka Marks Parsons.

“Ja jums ir diezgan naudas, jūs varat nopirkt superdatoru, bet jautājums ir cits – nopirkt vai uzbūvēt datoru?”, saka Mateo Valero. “Ja mēs šo datoru veidosim paši (no jaunākajām komponentēm), tad būsim jau mazliet drošāki par nākotni.”

“Eiropas rūpniecība patērē 30% no pasaules superdatoru resursiem, bet tikai 5% no tiem ir mūsu pašu.” , saka Andrus Ansips. “Ziņa ir skaidra – Eiropai ir jārada pašai savi exascale superdatori.”

### 1.3 Tests. Par ES video ar somu jautājumiem:

##### 1.4 Diskusija. Kur varētu izmantot HPC? 

## 1.5 PRACE video

Vairāk informācijas par HPC jūs iegūsiet noskatoties sekojošo video 
<iframe src="https://www.youtube.com/watch?v=mJ3tvjVkCcI" width="640" frameborder="0" allow="autoplay; fullscreen" allowfullscreen></iframe>

## 1.6 PRACE video teksts LV

Superdatori salīdzinot ar parastiem datoriem ir kā Formula 1 automašīnas salīdzinājumā ar ikdienas auto.  To daudzskaitlīgie, jaudīgie procesori ir spējīgi veikt miljoniem skaitļošanas  operāciju vienlaicīgi. Tie spēj darboties miljoniem reižu ātrāk nekā parastie datori un spēj palīdzēt mums risināt ļoti sarežģītus uzdevumus.

Superdatorus varētu salīdzināt ar ļoti jaudīgiem teleskopiem.  Tie spēj skaitliski modelēt kā ir radies visums un izpētīt zvaigžņu dzīves ciklu. 
Superdators var būt izmantojams arī mikroskopa vietā, lai ieskatītos molekulas līmenī notiekošajās reakcijās un izpētītu vissmalkākos elementus kas veido bioloģijas un dzīvības pamatus. 

Superdatori ir kā laika mašīnas, kas modelējot laika apstākļus pagātnē spēj palīdzēt mums paredzēt klimata izmaiņas nākotnē.
Superdatori ir līdzeklis, kas palīdzēs mums atrisināt visaktuālākos pasaules līmeņa izaicinājumus.

PRACE ir saīsinājums no “The Partnership for Advanced Computing in Europe”. PRACE ir akadēmisko un rūpniecības partneru apvienība, kas nodrošina saviem dalībniekiem pieeju Eiropas superdatoriem. Attēlā redzamajā kartē iezīmētas PRACE dalībvalstis un ar zvaigznītēm vietas, kur atrodas Eiropas jaudīgākie superdatori.
PRACE nodrošina arī mācības zinātniekiem un inženieriem, lai tie savā ceļā uz jauniem atklājumiem spētu visefektīvāk izmantot superdatorus. Tādu uzdevumu ir ļoti daudz, piemēram, jaunu medikamentu izstrāde veselības aizsardzības uzlabošanai vai optimālās vietas atrašana vēja parkam. Superdatori spēj paplašināt zinātnisko pētījumu robežas. 
Ja vēlaties uzzināt vairāk par to kāda ir superdatoru lomā zinātnē, tad informāciju par to atradīsiet PRACE mājas lapā www.prace-ri.eu.

### 1.7 Tests par PRACE video

Superdators spēj darboties daudz ātrāk nekā parastais dators un tā var palīdzēt mums atrisināt ļoti sarežģītus uzdevumus. Lūdzu atzīmējiet kuri no apgalvojumiem par superdatoriem ir pareizi.

a) Superdatorus var izmantot lai modelētu (simulētu) ļoti liela mēroga parādības, kā piemēram visuma rašanos, bet ne lai pētītu maza mēroga parādības kā piemēram procesus molekulas līmenī.

b) PRACE (Partnership for Advanced Computing in Europe) nodrošina pieeju superdatoriem tikai akadēmiskajam personālam pētījumu veikšanai. 

**c) Klimata prognozes, jaunu zāļu atklāšana un optimālās vietas atrašana vēja parkam ir piemēri kur var tikt izmantoti superdatori.**

**d) PRACE (Partnership for Advanced Computing in Europe) organizē zinātniekiem un inženieriem mācības superdatoru izmantošanā.**


## 1.8 Kā HPC ietekmē Pasauli

**HPC resursi un zināšanas ir ļoti būtiska vērtība jebkurai mūsdienu sabiedrībai un palīdz nodrošināt konkurences priekšrocības pētniecībā un rūpniecībā. Superdatori ir konkurētspējīgākas un spēcīgākas Eiropas ekonomikas sastāvdaļa.**

Iesākumā aplūkosim **zinātnes paradigmas** un superdatoru lomu tajās.

Zinātniskajos pētījumos tiek izmantotas vairākas metodes, lai rastu skaidrojumus dabas parādībām un izteiktu prognozes par to uzvedību. Divas klasiskas zinātnes metodes ir eksperimentālā un teorētiskā. 

[**Eksperimentālās zinātnes**](https://raw.githubusercontent.com/viktorszagorskis/hpc-pamati/main/docs/11.md) pamatā ir novērojumi un mērījumi. [**Teorētiskā zinātne**](https://raw.githubusercontent.com/viktorszagorskis/hpc-pamati/main/docs/12.md) izstrādā modeļus, kurus dažkārt sauc par dabas likumiem, kas atbilst vai "izskaidro" mērījumus un labākajā gadījumā prognozē parādības, kas vēl nav novērotas. 

Kopš 20. gadsimta vidus eksperimentālo un teorētisko zinātni ir papildinājusi [**skaitļošanas zinātne**](https://raw.githubusercontent.com/viktorszagorskis/hpc-pamati/main/docs/13.md) (*computational science*). Skaitļošanas zinātni var definēt kā disciplīnu, kas saistīta ar matemātisko modeļu izstrādi, ieviešanu un izmantošanu, lai analizētu un atrisinātu problēmas, izmantojot datorsimulācijas un skaitlisko analīzi. 

Šodien, lielo datu laikmetā, mums ir pieejami milzīgi datu apjomi no dažādiem avotiem (eksperimentiem un modelēšanas) praktiski visās zinātņu jomās. Tas ir novedis pie ceturtās zinātnes paradigmas – [**datu zinātnes**](https://raw.githubusercontent.com/viktorszagorskis/hpc-pamati/main/docs/14.md). Tā izmanto lielos datus, ko radījušas pirmās trīs zinātnes paradigmas (eksperiments, teorija un modelēšana). Ir vajadzīgas uzlabotas datu vadītas analīzes metodes, lai analizētu šos datus tādā veidā, kas var palīdzēt iegūt no tiem jēgpilnu informāciju un zināšanas,

<img src="https://raw.githubusercontent.com/viktorszagorskis/hpc-pamati/main/pix/ZinatnesParadigmas.png" alt="Zinātnes paradigmas" width="600"/>

HPC nodrošina izaugsmi ne tikai vairākās zinātnes, bet arī rūpniecības nozarēs. HPC risinājumos pieejamā jauda ļauj uzņēmumiem un organizācijām ātri veikt lielus analītiskus aprēķinus - pētīt miljoniem scenāriju, kas izmanto līdz pat terabaitiem datu, analizēt riska pārvaldības novērtējumus, vai arī veikt datormodelēšanu pirms fiziski būvē iekārtas, piemēram, mikroshēmas vai automašīnas.

Tipiskas situācijas, kad HPC izmantošana sniedz būtiskas priekšrocības, ir: 
* skaitļošanas **problēma ir sarežģīta** (piemēram, klimats),
* modelētā **sistēma ir liela apjoma** (piemēram, galaktika, kurā ir liels skaits zvaigžņu), 
* analizētais **laika posms ir ilgs** (piemēram, ilgtermiņa klimata datorsimulācijas), 
* nepieciešama ļoti **augsta precizitāte**.

Uzskaitītajos gadījumos nepieciešamais skaitļošanas darba apjoms strauji var kļūt milzīgs. Problēmas risināšana ar standarta datoriem var aizņemt vairākus gadus vai pat būt neiespējama, jo problēmas apraksts un risinājums nevar ietilpt datora atmiņā.

Skaitliskā modelēšana var radīt lielu datu apjomu. Datu analīzei var būt nepieciešami sarežģīti skaitliski aprēķini, piemēram, mākslīgais intelekts un mašīnmācīšanās metodes. Papildus matemātisko modeļu skaitliskai atrisināšanai superdatori ir neaizstājami eksperimentālo datu analīzē. Dažādi eksperimenti rada milzīgu datu apjomu, ko nevar analizēt ar pildspalvu un papīru vai parastu klēpjdatoru vai galddatoru. 

Superdatori ir unikāli rīki tādā nozīmē, ka vienu un to pašu iekārtu var izmantot, lai pētītu gan ārkārtīgi maza (piem., elementārdaļiņas), gan ārkārtīgi liela (piemēram, galaktiku kustību Visumā) mēroga problēmas, kā arī visu starp šiem mērogiem. Tas ir pretstatā eksperimentālajiem pētījumiem, kur dažādu problēmu risināšanai nepieciešami dažādi zinātniskie instrumenti: CERN daļiņu paātrinātāju nevar izmantot kosmisko viļņu pētīšanai, un radioteleskopu nevar izmantot atomu pētīšanai.

Daudzpusības dēļ superdatorus var izmantot ļoti plaši:
* Fundamentālās zinātnes, piemēram, daļiņu fizika un kosmoloģija
* Klimata, laikapstākļu un zemes zinātnes
* Zinātnes par dzīvību un medicīna
* Ķīmija un materiālzinātne
* Enerģētika, piemēram, naftas un gāzes izpēte un kodolsintēzes pētniecība
* Inženierzinātnes, piem. infrastruktūra un ražošana
* Datu analīze
* Mākslīgais intelekts un mašīnmācīšanās

### 1.9 Tests par 1.8

1. Izvēlieties pareizo(s) apgalvojumu(s)
   
a) Skaitļošanas zinātne balstās tikai uz pārbaudītiem teorētiskiem modeļiem, proti, datorus nevar izmantot arī matemātisko teoriju atklāšanai un pierādīšanai.

**b) Gan eksperimentālā zinātne, gan teorētiskā zinātne ir tradicionālās zinātnes paradigmas.**

c) Parasti starp zinātnes paradigmām nav mijiedarbības, kas nozīmē, ka visas paradigmas ir atsevišķas jomas bez jebkādām savstarpējām saiknēm

**d) Aptuvenais skaitļošanas zinātnes projekta izklāsts ir: 1) matemātiskā modelēšana, 2) piemērota algoritma izvēle, 3) efektīva algoritma ieviešana (programmēšana) un 4) iegūtās programmas palaišana datorā.**

e) Mūsdienu zinātnē definē trīs galvenās paradigmas - eksperimentālā, teorētiskā un skaiļošanas zinātne

2. Ieraksti trūsktošo(s) vārdu(s)
   
a) Mašīnmācīšanās un mākslīgā intelekta attīstība ir tiešā veidā saistīta ar **datu** zinātni.

b) **Skaitļošanas** zinātne ļauj atrast tuvinātus (aptuvenus) rezultātus uzdevumiem, ko nav iespējams atrisināt analītiski.

c) Skaitliskās modelēšanas rezultātus, ja vien tas ir iespējams, ir jāpārbauda **eksperimentāli**.

d) Novērojumu datu analīzi, sakarību atrašanu un aprakstīšanu ar matemātiskām formulām veic **teorētiskā** zinātne.

e) **Eksperimentālo** zinātni var uzskatīt par fundamentālu paradigmu, jo teorijas un datorsimulācijas tiek apstiprinātas vai noraidītas, pamatojoties uz mērījumiem.

3. Savieno atbilstošos pārus
   
a) Teorētiskā zinātne	->	Vienādojumi, kas apraksta (tuvināti) ūdens plūsmu kanālā

b) Eksperimentālā zinātne ->	Ūdens plūsmas ātruma mērījums kanālā

c) Skaitļošanas zinātne ->		2D plūsmas kanālā skaitliskā modelēšana 

d) Datu zinātne			

4. Izvēlieties pareizos apgalvojumus
   
a) Superdatorus var izmantot, lai modelētu liela mēroga parādības, piemēram, Visuma izcelsmi, bet ne maza mēroga parādības, piemēram, molekulāra līmeņa procesus.

**b) Klimata prognozēšana, jaunu zāļu atklāšana un optimālas vēja parka atrašanās vietas noteikšana ir pielietojumi, kur tiek izmantoti HPC risinājumi.**

c) Pašlaik Eiropa ir īpaši spēcīga HPC aparatūras izstrādē.

**d) Superdatori tiek izmantoti, lai apstrādātu lielu datu apjomu, kas savākti no sensoriem, transportlīdzekļiem, cilvēkiem utt.**

e) Superdatora izmantošana produkta izstrādē (piemēram, jaunas zāles vai automašīna) ir lietderīga, taču parasti tas pagarina izstrādes laiku un palielina izmaksas.

5. Diskusija - Kāpēc Eiropai ir būtiski izstrādāt un attīstīt savu HPC infrastruktūru?


## 1.10 HPC Termini

termini:

#### 1.11 TESTS par HPC TERMINIEM

## 1.12 Piemērs - Mākslīgais intelekts ēku pārvaldībā

Mūsdienās cilvēki lielāko daļu sava laika pavada dažāda veida ēkās. Līdz ar to ēkas būtiski ietekmē cilvēka dzīves kvalitāti.
Papildus tam ēku energoefektivitāte var būtiski ietekmēt gan ekonomiku, gan klimatu. Zinātniskos pētījumos ir noskaidrots, ka ēkas rada 39% no kopējām siltumnīcefekta gāzu emisijām un patērē aptuveni 40% no kopējās globālās enerģijas. 

Iekštelpu klimata prognozēšanai, lietojot iepriekš savāktus datus no dažādiem sensoriem, var izmantot mākslīgo intelektu. Augstas veiktspējas skaitļošana nodrošina GPU aprēķinus neironu tīkla apmācīšanai. Ar konkrētu piemēru varat iepazīties [šeit](https://gitlab.com/eurocc-latvia/bms-ai-model).
 
## 1.13 Piemērs - Laika Prognozes

---

#### 1.14 Ko Tu tagad zini par HPC?

Nodaļas Noslēguma Jautājumi...

1.	Kā latviski tulkot anglisko saīsinājumu HPC?

Superskaitļošana

Ātru superdatoru izmantošana

Sarežģītu uzdevumu skaitļošana

**Augstas veiktspējas skaitļošana**

2.	Augstas veiktspējas skaitļošana ir līdzeklis sarežģītu skaitļošanas problēmu risināšanai. Kurš no šiem ar HPC saistītajiem apgalvojumiem ir patiess?

**a) Eksperimentus, kurus dažādu iemeslu dēļ var nebūt iespējams īstenot, dažkārt var aizstāt ar modelēšanu, lietojot HPC.**

b) Standarta datorus var viegli izmantot, lai atrisinātu liela mēroga problēmas (piemēram, klimata prognozes). Vienīgais trūkums ir tāds, ka problēmas atrisināšana aizņems daudz ilgāku laiku, salīdzinot ar superdatoru.

**c) Superdatori ir daudzpusīgi instrumenti, kas piemēroti dažādām pielietojumu jomām, piemēram, mākslīgajam intelektam, materiālu zinātnei, dzīvības zinātnei un daļiņu fizikai.**

d) Superdatori ir labi instrumenti matemātisko modeļu skaitliskai risināšanai, taču tie nav optimāli liela apjoma aksperimentālo datu analīzei.

**e) HPC nodrošina izcilu veiktspēju, ļaujot uzņēmumiem paveikt vairāk, vienlaikus tērējot mazāk.**


3.	Zinātnes paradigmu izpratne ir ļoti svarīga, lai iedziļinātos HPC pasaulē. Kuri no šiem apgalvojumiem ir pareizi?

a) Teorētiskās zinātnes piemērs ir dažāda svara akmeņu nomešana no dažāda augstuma torņiem un laika mērīšana, kas nepieciešams, lai akmeņi atsitos pret zemi.

**b) Teorētiskajā zinātnē mēģina izveidot modeļus, lai izskaidrotu mērījumus vai pat prognozētu parādības, kas nav novērotas.**

c) Skaitliskās modelēšanas rezultātus nav nepieciešams validēt ar ekeprimentiem.

**d) Gadījumos, kad nepieciešamie eksperimenti, prototipi vai analītiskie risinājumi ir pārāk dārgi, pārāk bīstami, pārāk lēni, pārāk grūti, sarežģīti  vai neētiski, var būt lietderīgi izmantot skaitļošanas pieeju.**

4.	HPC un superdatori ļauj atrisināt resursus prasošas skaitļošanas un datu zinātnes problēmas un veikt ļoti sarežģītas simulācijas. Kuri no apgalvojumiem ir pareizi?

a) HPC izmantošanai nav nepieciešamas specifiskas zināšanas.

**b) Daži eksperimenti rada ļoti lielu apjomu datu, ko nav iespējams analizēt, lietojot standarta datoru.**

c) Augstas veiktspējas skaitļošanas resursi un zināšanas nav būtiskas mūsdienu sabiedrības attīstībai.

d) Mašīnmācīšanās ir jomas, kas cieši saistītas ar datu zinātnēm, bet tās algoritmu izveidei nav nepieciešamas lielas datu kopas.

**e) Superdatorus izmanto, lai apstrādātu lielu daudzumu datu, kas iegūti no sensoriem, iekārtām, cilvēkiem u.c.**

5.	Ievadiet trūkstošos vārdus

Lai izmantotu HPC, ir nepieciešama gan **aparatūra** (superdators), gan **programmatra** (rīki HPC lietojumprogrammu programmēšanai un superskaitļotāja darbināšanai).

6.	Kuru no šo jautājumu un problēmu risināšanai ir lietderīgi izmantot HPC risinājumus?

**a) Daļiņu fizika un kosmoloģija**

**b) Klimats un laikapstākļi**

c) Maksājamo nodokļu apjoms

d) 

7.	Izvēlieties zinātnes paradigmas

a) matemātiskā 

**b) eksperimentālā**

**c) teorētiskā**

**d) skaitļošanas**

e) novērošanas 

f) skaitliskā

8.	Skaitļošanas zinātnē risināmie/veicamie uzdevumi ir sadalīti posmos. Sakārtojiet darbības pareizā secībā:

1_ solis 		definē matemātiskos vienādojumus, kas apraksta problēmu 

2_ solis 		izvēlas efektīvus algoritmus problēmas skaitliskai risināšanai 

3_ solis 		koda izveide (piemēram, ar Python vai līdzīgu) algoritma ieviešanai 

4_ solis 		programmas drabināšana, kas izstrādāta problēmas risināšanai

9.	Superdatoru izmantošana var sniegt daudzas priekšrocības gan maziem, gan lieliem uzņēmumiem. Tālāk esošajā sarakstā atlasiet iespējamos superdatoru izmantošanas ieguvumus

**a) samazināts laiks produktu nonākšanai tirgū**

**b) palielināta peļņa**

**c) uzlabota produktu kvalitāte**

**d) jaunas darbavietas un lielāka izaugsme**

